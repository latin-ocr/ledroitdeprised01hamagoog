'DE JURE PRAEDAE· CAP. xi. 199

caetera ejus ditionis oppida munimentis invalida, tum pagos
omnes 'irrumpunt vastantque. In homines eadem saevitia
usurpata est, quam saepe civitates Belgicae ab Hispanis
perpessae sunt. lu caedibus non sexus ullum, non aetatis
discrimen, occisi passim et infantes et feminae: nec occisi
tantum: alii teneros artus parentum aute ora dissecabant,
alii praegnantium alvos et certissimae innocentiae corpora
gladiis scrutabantur. Haec post exempla pars indigenarum,
quibus temporis indulgentia fugam largiebatur, relictis pe·
natibus fortunisque avitis, in loca deserta et aut silvis hor·
tentia, aut montibus abrupta se conferunt: pars in vicinam
insulam Ceram transeunt. Eodem forte Batauam celocem
Wolpbatdus miserat: ipse 'eo tempore apud Bandam moraba-
tur. Legati Ambonensium laeti, ut inter tantas miserias,
inventa cum celoce Bandam proficiscuntur. Admissi acl prae-
fectum eo vultu, quem praesens fortuna fecerat, interrum-
pentibus etiam lacrimis, quae sibi accidissent commemorant.
Addunt, quod satis constabat, evenisse haec sibi, quia Ba-
tavos commerciis coluissent Orabant igitur per Deum, qui
tarn felices oceani cursus, qui tam ¹egregios illis ex Hispano
triumphos largiretur, per justitiam Hollandorum negotiatio-
nibus cognitam, per illam fidem, 'quam judicio secuti nunc
ultimum ¹haberent rebus perditis subsidium, ne se patria
extorres egentesque rerum omnium, ¹crudelissimo insuper ἢ
hosti ludibrium debere paterentur. Quemvis hominem, nedum
Hellandum, hoc est mitem natura ac misericordem movere
haec potuit oratio: nec leviter sane indoluerat praefectus:
sed videbat non posse illorum eausa omitti mandatam imprimis
negotiationem. Et anni tempus mercandi diligentiam poscebat.
Excusat igitur se, et sperare ait ultionem Ambonensium
Principi reique publicae batavorum cordi fore. Quod unum
ratio temporis permittebat, captivos, quos praelio in Sundae
angustiis commisso nactus fuerat, ipsumque inter illos Fran·
ciscum Sousam, sine pretio liberos in Ambonam ad Lusitanos

 

