DE JURE PRAEDAE· CAP· XV. 341

que non tanturn turpitudinem habet nullam, sed praecipue
honestum, imo vero gloriosum censeri debet, in quo denique
nihil incommodi, utilitas contra qua privatim, qua publice
maxima est. Frequentent sancta, hoc est, Butava lide, ulti-
mas gentes, fas illud commerciorum ab omni defendant inju-
ria, acquirant patriae et sibi. Ordines autem cum singularum
nationum,tum totius foederis universos, rectores ac dominos
publicae libertatis, oro quaesoque, uti negotiationem hanc
opportunissimam tempori, hosti noxiam, populo utilem, ho-
norificam sibi, quo coeperunt favore provehant et tueantur,
neque vero sinant deesse laboribus praemia, virtuti honores,
periculis commoda, sumtibus mercedem. Deum vero immor·
talem, auctorem solum educatoremque reipublicae istius,
quem ob voluntatem Optimum, ob potestatem Maximum
dicimus, supplex precor et veneror, quando illi visum est
ssatavos potissimum deligere, per quos ostenderet adversus
vim suam infirmam csse quantamcunque humanam magnitudi-
nem, atque insuper gentis gloriam apud remotissimos orbis
a sc conditi terminos illustrare, primum ut mores det eos,
qui deceant nomen Christianum, ne eorum vitia apud profa-
nas nationes verae religioni faciant invidiam3 deinde ut cru·
delia inimicorum consilia disturbet, neque velit insontes corum
feritati succumbere, sed illos damnis ac cladibus, hos laude
, atque adorea mactet3 reprimat pestiferos a patria dissentien-
tium furores3 errantibus indat bonam mentem3 omnibus vero
det eam sapientiam, ut victoria, quarn caeleste donum fatemur,
animis non minus gratis quam integris liceat uti fruique.

 

