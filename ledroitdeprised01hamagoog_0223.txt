DE Juurt Pannona. cni). xl. 201

inter impares arte et viribus totam per diem pari Marte cer-
tatum⁸ est. Mense post comitantibus iterum Batavis rex
Ternatae prodit praetervectusque Tidorim insulam, curn
quindecim Lusitanorum caracallae occurrerent, immotus
compressis telis sedit, exspectans donec hostis prior auspicata
caede in se Dei hominumque vindictam concitaret. Ibi plenus
animorum et justae ultionis insurgit, captaque navium una
victor in regnum redit. Matiana interim ita Lusitani desola-
verant, ut nihil prope praeter nudum atque inane solum restaret.
thue flamma quo plura corripuit, hoc vehementius in caetera
funditur, sic illi ex⁴ hac praeda majorem concupiscentes, Ter·
natam ipsam navibus quinque et galeotis quatuor adoriuntur.
Ibi Batavi, qui propter littus hactenus sederant, cum se
viderent multitudine circumveniri, sublatis primum anchoris
cursum sibi liberiorem expediunt. Deinde memores mercatum
se, non ad bellum missos, cum jam temporis dispendio et
onerispenuria magnam satis jacturam incurrissent, pace regis
discedunt, relictis suorum e numeru, qui amicitiam ejus
colerent et quorum ille opera consilioque adversus hostem
esset instructior. Lusitani enirn discessu iterum Batavorum
insolentiores, ingressi insulam proxima quaeque, metu habi·
tantium deserta, spoliabant urebantque. Et manet nunc etiam
illis cum rege Ternatensi bellum, in quo tamen postea fe·
liciter contusam illorum audaciam fama accepimus. Nec illud
praetereundum est, Lusitanos ne ulla in parte a Castellanis,
priscis hostibus Batavorum, distinguerentur satis cavisse;
cum bello isto Ternatensi, quo batavos vel maxime perse·
quebantur, auxiliis Manilia missis (sunt enimet ibi Castellani)
et navibus usi sint, ut alias etiam e Philippinis petita illis
subsidia notavimus. Quo satis ostendunt populi, baud satis
alioquin inter se concordes, una se tamen in Batavorum exitium
conjurasse. Ad ultimam venio narrationem de rege Jorae, Arm uu.
quem cum cogita, tum vero mihi videor summurn illum atque
verum Indicae peregrinationis fructum perspicere et merito

 

