DE JURE nnnEDnE. cal). XV. 337

capta ita juste retinentur, ut in controversiam trahi non pos·
sint. Praeterea suis quisque civibus, non extraneis, per
repressalias consulit: haec autem res ad Lusitanos pertinet.
Quod si aliquem nobis proponimus addictum Hispano et
qui illi omnia studeat gratificari, nae apud illum judicem non
tam praedae percepti0, quam sumta in Principem arma, In-
dica negotiatio multaque alia simul luenda autsimul defen-
denda sunt. Nam praedae perceptio in tantum potest obli-
gare, quanti praeda est, non ultra: itaque'hacc restitutio
lucrum eripit, damnum non infligit. Caeterorum autem,
quae crimini ducentur, infinita erit aestimatio. Insuper ea
est repressaliarum natura, ut factum civis cujuslibet alterum
quemvis ejusdem reipublicae comprehendat. Nihil igitur hoc
nomine plus illis qui partem ex praeda perceperint, quam
quinon perceperint, metuendum est. Praedam igitur non
agnoscendi nulla est ratio. Arsi quis agnoscat quidem ali-
quatenus, sed alia religioni aut timiditati suae remedia quae·
rere velit, is geminet errorem. Quod enim agnoscitur aut
retinendum, aut transferendum est. Retineri autem duplici
animo potest, aut ut hostibus, exquibus captum est, resti-
tuatur, aut ut sua cuique causa sepositum sit. Veteribus
dominis reddi quod captum est nec potest, nec debet. Nam
ubi illi invenientur? An forte expectamus ut ex India, aut
Ulyssipone veniant hostis subditi, qui ex jure manu conser-
tum, ut dicitur, res repetant? At illi quidem omnem recu·
perandi spem ex animo projecerunt, ut qui se palam fatean-
tur id passm, quod jus belli tulit: contra autem ridiculi
sunt, qui de eo Jure ambigunt, dequo ne hostis quidem
controversiam facit. Satis enim patet eum, qui bonafide
bellum gerit, ad restitutionem ne in conscientia quidem obli-
gari. Neque vero debet illis praeda restitui, ut maxime possit.
Faciunt enim contra jura et majestatem populi ¹ violant, quo-

t———n-——-

¹ l. cujusque. is. ad l. Jul. maj. [D. 48. 4. 4.]

 

