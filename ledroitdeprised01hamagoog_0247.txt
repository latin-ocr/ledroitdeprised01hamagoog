DE June PRAEDAE. CAP. xil. 225

certo maris loco piscari liceret, respondet rem quidem ipsam,
mare scilicet, servitute nulla affici potuisse, quia per naturam
hoc omnibus pateret, sed cum bona fides contractus legem
venditionis servari exposceret, personas possidentium et in
jus eorum succedentium per istam legem obligari. Verum
est loqui jurisconsultum de praediis privatis et lege privata,
sed in territorio et lege populorum eadem hic est ratio,
quia populi respectu totius generis humani privatorum locum
obtinent. Similiter reditus ¹, qui in piscationes maritimas
constituti regalium numero censentur, non rem, hoc est
mare aut piscationem, sed personas obligant. Quare subditi,
in quos legem ferendi potestas reipublicae aut Principi ex
consensu competit, ad onera ista compelli forte poterunt,
sed exteris jus piscandi ubique immune esse debet, ne ser-
vitus imponatur mari, quod servire non potest. Non enim
maris eadem quae fluminis ratio est, quod curn sit publicum,
id est populi, jus etiam in eo piscandi a populo aut Principe
concedi aut locari potest ², ita ut ei qui conduxit etiam in-
terdictum veteres dederint ⁸, dc loco publico fruendo, addita
conditione, si is cui locandi jus fuerit fruendum alicui loca-
verit; quae conditio in mari evenire non potest ⁴. Caeterum
qui ipsam piscationem numerant inter regalia ne illum quidem
locum, quem interpretabantur, satis inspexerunt: quod Iserniam
et Alvarotum ⁵ non latuit. Demonstratum estnec populo nec
privato cuipiam jus aliquod proprium in ipsum mare (nam
diverticulum excepimus) competere posse, cum occupationem
nec natura nec usus publici ratio permittat. Hujus autern rei
causa instituta fuerat haec disputatio, ut appareret Lusitanos .
mare, quo ad Indos navigatur, suijuris non fecisse. Nam

..—.—.-.-

¹ c. quae sint regalia. in Fcudis. [F. a. am] ¹ V. Balbum. de praescr. 4.
parte et 5. part. princip. q. 6. n. 4. ³ d. l. injuriarum. 5. si quis me. vs. con·
ductori. [D. 47. 10. ra. 7.] ⁴ Dig. ‹le loco publico fruendo. [D. 43- 9·]
*ad d. locum, quae sint regalia.

15

 

