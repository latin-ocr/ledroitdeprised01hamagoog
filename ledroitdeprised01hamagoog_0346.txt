324 nn Junn nnnsnnn. cnr. κν.

aliud orant, quam ut Lusitani junctis viribus invadantur?
Imo etiam rogant Batavos arces ut struant suo in solo: tanta
fidei fiducia est. Suadent freta teneri Malaccense et Sunda-
num. Alii commeatus offerunt ad obsidendam Malacam,
sedem ipsam servitutis, ejusque rei vias ostentant. Quod
amplius est Batavorum amicitia ipsos inter se conciliat. Jam
inter Taprobanen et Celonem insulam foedera commeant,
Candiae et Achini regibus in Lusitanos conjurantibus. Idem
rex Achinensis vetera in Jorensem odia Hollandorum gratia
remittit, unumque intereos certamen est, uter plus Batavis
praestet. Multi alii reges aperte jamdudumin causam de-
scenderent,nisi viderentur batavi ad bellum Lusitanicum re-
missiores. Quid igitur? Haecne animorum inclinatio proji-
cienda est? Non dicam id contra utilitatem esse publicam:
ne integrum quidem est, ex quo illorum urbes obsessae,
agri vastati, pagi inflammati sunt a Lusitanis batavorum ob
amicitiam. Quodsi omnino societates istae non fovendae
modo, sed excitandae ctiam augendaeque sunt (et alioquin
sane etiam ipsa mercatura amittitur), quod gentibus externis
pignus, quod fidei vinculum erit? Id nimirum, quod unum
appetunt, ut Lusitanos, quorum se hostes Batavi profiten-
tur, intrepide aggrediantur agantque cum illis hostiliter. Nam
sicut pro meritis in illos vindicare justum et honestum, ita
eisdem parcere inter suspiciosa maxime Indorum ingenia
periculosum est. Ejus rei recens argumentum debe.. 'Rex
Candiae in Celone insula, cum eo venisset ex Zelandia Spil·
bergm, tantum in res Batavas studium demonstravit, ut totos
dies nihil aliud, nisi de historia belli istius nobilissimi in· ,
quireret‚

Malta super Priamo rogitans, super Hectore multa ¹.

Neque invictissimi Principis Mauritii effigiem, neque Neo-
portani praelii picturam inspiciendo umquam satiabatur. Jam

———---·.

¹ [Virg. Aen. t. vs. 750.]

 

