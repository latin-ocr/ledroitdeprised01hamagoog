DE Juttlt PRAEDAE. CAP. XV. ι 321

quis nnn admiratus est opulentiam, quis non obstupuit,
neque privatae fortunae, sed quasi regiam haberi credidit
auctionem? Batavi justas ditescendi rationes etiam ab hostibus,
usum divitiarum a majoribus suis accipiant, viris honeste
frugalibus. Optimus autem fructus opum positus est in com-
muni utilitate, quae primum iu tributis et vectigalibus locu·
pletandis consistit. Nam si rex Hispaniae proventu externarum
navigationum totum orbem ausus est perterrere, quod illi pro
dominatione animi fuit, idem justius Batavis erit pro libertatis
et vitae tutela. ‚Altera pars publicae utilitatis est, quod
magna turba numerosae admodum plebis, mercaturae aut na-
vigationis ministra, non aliunde alitur. Fiet ita quod apud
prophetam ¹ est, ut negotiatio et quaestus omnis Deo con-

serretur, non adservatus nec reconditus, sed ita habitus ut ·

his, qui Deo vivunt, suppeditet victum ad satietatem usque
et cultum sufficientem. Hanc igitur negotiationem tam utilem
tamque necessariam placetne omittere? Nemo, ut arbitror,
ita censet. Atqui retineri aliter non potest, nisi remotis
illis, qui ubicunque tuti sunt, ibi alios tutos esse non
sinunt: qui dictis factisque profitentur non passuros se, ut
alius quisquam Europaeus illas terras mercatus gratia accedat,
idque nullo jure, sed quia introductum utcunque lucrum
nolunt dimittere, uolunt participare3 quod ut obtineant,
clam dolis, palam bello nihil relinquunt intentatum. Quid
autem non credas illos quaestus sui gratia facturos, qui
Castellanis, finitimis suis eidem subiectis regi et tantumnon
popularibus, in Sinas haud ita dudum pervectis veriti non
sunt calumniis apud regionis praefectos, imo et preti0, mor-
tem intendere? Et perfecissent nisi apud Sinenses, homines
alioqui non religiosos et tunc Castellanis merito infensos
(nam decem eorum millia in Philippinis Hispani occidisse
dicebantur), plus valuissent supplicum et hospitum jura,

..————-

¹ Esaias. c. 23· in fine.

 

