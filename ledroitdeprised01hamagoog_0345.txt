uu Junrr rannone. car. xv. 323 Ι

ignorat, unde societates non vicinae modo, verum etiam
longinquae, ut mercatoribus sunt necessariae, ita bellantibus
utiles. Laudatur Mithridates ¹, quod ab Albanis usquein
Hispaniam 'legatos miserit ad Sertorium et Daces, quibuscum
turn Romani bellum gerebant. Sciebat enim quicum hoste
sibi res esset, magnae scilicet terrarum partis possessore,
valido atque opulento. Unde sic instituerat, utrum duobus in
locis disiunctissimis maximeque diversis uno consilio, binis
copiis bellum terra marique gereretur, Romani interea anci-
piti contentione distracti de imperio dimicarent. Mihi His·
panorum vires bic attollere nec deprimere animus est. Hoc
scio latius eos regnare, quamtum Romani regnaverint, forte
etiam ,‚ quam ullus hodie aut umquam , atque ejus dominationis
ipsa fundamenta non in Belgi0, non in Hispania, sed trans
oceanum sita esse, unde opes illis largitionumque et bello-
rum alimenta: sed eosdem illis in terris quantum potentiae,
tantum odii quaesivisse et eo Batavos uti debere, si quem
bello finem volunt impositum. Jungendus est cum ultimo
oriente septentri0, ut in omne mundi latus profecta domi-
natio undique labefactetur Ambire jamdudum reges populos-
que Indiae Batavi debuerant: en, ultro ambiuntur. Cui enim
non praefectorum ipsi supplicarunt, ut subsidiis adversus Lu·
sitauos juvarentur? Quae regis Ternatensis, quae reipublicae
Ambonensium preces, quae literae a rege Jorensi venerunt?
Quin et proceres Achinenses visi in Hagensi palatio. Et quae
in Augusto vel praecipua habita est pars felicitatis ², ab In·
dorum legatis salutari, qui pretiosa munera trahentes nibil
magis quam viae longinquitatem imputarent, cum eos ipse
corporis color ab alio venire sole fateretur, quodque Claudii
imperio nobilissimum fuit ³ , ex Taprobane legationem vidisse,
id J'am batavis adeo usitatum est, ut cum novitate perdiderit
admirationem. Hi autem omnes quid aliud petunt, quid

¹ Cic. pro l. Man. [c. 4. 5. 9.] ² Florus. ³ Plinius llb. 6. c. aa.
21*

 

