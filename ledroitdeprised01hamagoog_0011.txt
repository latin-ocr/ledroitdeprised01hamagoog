PRAEFATIO.

--—---..

Hugonis Grotii codicem, qui nunc primum editur, quatuor annis
abhinc viderat nemo, nec quisquam summum virum viginti annis
priusquam opus de iure belli ac pacis ederet, de jure praedae scrip·
sisse sciebat. lpse in libris suis et epistolis de hoc opere tacet. Res
primum innotuit, cum anno 1864 catalogus prodiit librorum ma-
nuscriptorum, qui quondam Grotii fuerant, quos bibliopola Μ.
Nijhoff publice Hagae Comitum venditurus erat: in his praeter alias
chartas minoris pretii autographum Commentarii de jure praedae nu·
metabatur. Viri docti in Academia Lugduno·Batava non facile quid-
quam negligunt, quod ad tanti viri famam pertineat: itaque et nunc
operam dederunt, ut codex ille Bibliothecae Academicae emeretur.
Liber magni momenti erat, et quod, ut catalogi auctor jam ani·
madverterat, notum ejus Mare liberum huius Commentarii duodeci-
mum caput esse apparebat, et insuper quia ob ipsum operis titulum
in promtu erat suspicari, multas quaestiones ibi tractari, quae et
in libro eius de jure belli ac pacis explicarentur.

V. Cl. S. Visseringius primus id ita se habere affirmavit in iis ἵ

quae de Grotii opere exposuit Academiae Regiae Scientiarum Neer·
landicae. (VideVerslagen en Mededeelingen. AfdeelingLetterkunde.
Deci lx. p. 145. vlgg.). ls tamen non constare sibi declarat, an
liber etiarn nunc mereatur cdi: opus enim sibi, ut recte hac de re

 

