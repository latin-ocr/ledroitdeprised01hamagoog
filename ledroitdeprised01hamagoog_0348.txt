326 nn June russone. cnr. xv.

perdere, servamus, si jam naves Lusitanorum, paratam
scilicet praedam e Batavorum manibus emitti viderint, quid
aliud quam latere proditionem et illos inter se colludere
existimabunt? Praestanda est igitur illis haec fides, dandum
hoc pro amicitia gaudium, pro calamitatibus solatium, ut
eos nunc praedam esse videant, qui totius mundi praedatores
fuere. Jam quae ex inimicorum malis proprie obvenit utilitas,
spectanda est. Hostem illic habent Batavi (qualem Tacitus
alicubi describit) adversis pavidum,secundis non divini, non
humani juris memorem. Maxima igitur utilitas haec est,
quod ille ad occursus Batavorum posthac trepidabit, quod
damno suo commotus fortissimorum virorum etiam aspectum
fugiet, neque naves suas etiam plures aliquanto er majores
cum Hollandicis audebit contendere. Has enim sciet esse,
quibus toties praedae fuerit. Cum igitur ubicunque classes
Batavorum ancoras fixerint, eo Lusitani metuent accedere,

, non tutiores modo illi erunt, verum etiam securiores. Quod

sane in partem jam consecuti sunt, praedicantibus Indorum
tegibus Lusitanos non ad conspectum modo, sed ad nomen
eriam Hollandi hominis pavere er expallescere. Quid quod
ipsi Lusitani, merces captarum navium in Batavicas exonerare
suis manibus jussi, paruerunt? Quid quod jam aliqui tuto
navigandi licentiam a batavis mercati sunt? Quare et curn
tarn pronum videbunt esse Batavis vel maximam captivorum
turbam nancisci, in eos quos forte contra ceperint minus
audebunt saevire, quodque beneficiis invitati facere noluerunt,
id facere cogentur metu talionis. Praeterea posthac a'ut similem
praedam hostis debebit, unde plurimum utilitatis in publicum
ac privatum redire palam est, aut ab oppugnandis aliis ad
se tuendum conversus compelletur innumeras habere per In·
diam praesidiarias naves, colonias suas firmare munitionibus

er quod molestissimum est, eodem ternpore habere suspecta ,
omnia. Per tot tantosque sumtus er privatorum xquaestus ·

omnis exhaurietur, et ipsi perpetuo libertatis Batavae adversario

 

