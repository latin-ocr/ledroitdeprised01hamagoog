310 ΒΕ June PRABDAE· CAP· XIV·

bantur, cum interim batavi, si qui in hostium manus ante
venerant, foedissimis custodiis macerarentur. Praedam victores
sortito divisere: et tantum erat, unde non prioramodo damna
resarciri sed et belli impensae mediocriter sustineri possent.
His malis victae civitates Germanicae, curn verum esse mel
tuerent, quod vir eximiae apud illos auctoritatis praedixerat,
Leonem ab ipsis irritari, quem semel excitatum haud facile
sopirent, ad pacem orandam venerunt. Nec difficulter impe·
trarunt ab illis, qui in iusta ultione et egregio quamvis belli
successu patentem semper habuerant animum concordiae. Ne
sollicite nirnis externa quaeramus: in hoc uno exemplo do·
mestico multa sunt documenta. Videmus in suscipiendo bello
justitiam, in gerendo fortitudinem, in deponendo aequitatem.
Igitur eidem et vincendo misericordes et praedandoabstinentes
erant. At si quis res Indicas a nobis ante descriptas curn
ista narratione conferat, eiusdem ingenii mores mansisse
centum et sexaginta post annos haud dubie fatebitur. Haec
lgitur honesta est ultio, quae iuris sui consequendi gratia
comparata est. Hanc eamdem mercatores Batavi in Lusitanos
merito usurpant. Quamquam non illorum duntaxat causa,
sed publica et sociorum agitur. Publica, tum quia magna
aliqua negotiatione opus est, quae et plebem et aerarii vires
sustentet, tum quia gentem Hispanorum, quae iu vestigiis
dirutae patriae dominationi solium sibi quaerit collocare,
ubique tetrarum et opprimi et everti omnium interest, ne
quando ad subigendos Batavos extremus etiarn orbis tributum
conferre cogatur. Etiam sociorum, hoc est regum populo·
rumque Indiae, quos Lusitani ob hoc unum, quod batavis
inimici non sunt, ferro et flammis prosequuntur. Testantur ’
hoc Bantami periculum, Machianis cineres, Bachianis solitudo.
Has ergo injurias sine summa infamia remittere nemo potest.
Quid enim turpius, quarn aut patriam nobiscum, aut socios
pro nobis periclitantes prodere? Romanis olim dictum scimus ¹ :

¹ Livius lib. 21. [c. 19.]

 

