PRAEFATIO· xl

plura excipit. Multa viderat, multos vitae casus expertus erat:
itaque opus, quod juvenis scripserat, mutavit prout mutatus ejus
in multis animus postulabat. At de juris principiis et origineeadem
sentiebat.

ECommentario de jure praedae clarius quam ex altero opere cer-
nimus, quae scriptoris laus sit circa jus gentium et jus naturae.
Vulgo Grotius has disciplinas condidisse dicitur. At si qui nova
eum juris dogmata excogitasse putant, vel docuisse, quae nemo ante
eum docuerat, hi longe a vero absunt. Nulla fere dogmata promit,
quae non alius cujusdam scriptoris auctoritate confirmet. ln illis
unus Albericus Gentilis laudatur, tamquam dux Grotii et is, qui
viam ei praemunivit. Sed hac laude nequaquam dignus est. Multa
collegit, in iis multa, quibus Grotius usus est, sed iudicio caret,
nec plus habet quam alii, quorum merita numquam laudantur. Non
huic multum debet Grotius, sed summis apud Hispanos theologis et
jurisconsultis, Caroli V et Philippi Il aequalibus, Francisco Victo-
riae, Domiuico Sot0‚ Covarruviae et praesertim Vasquio, quorum
merita ipse gratus agnoscit. Omnem fere Dogmaticorum materiem
ex illorum scriptis collegit, et paucis aliis. Sed haec materies apud
illos nullo ordine disposita latebat inter ingentes rerum minus uti·
lium cumulos. Summa laus Grotii est, quod, quae ad manum
erant, collegit et ita disposuit, ut inde nova iuris disciplina nas· ,
celetur. Ante eum nemo viderat juris gentium originem in
jure naturae quaerendam esse, nemo jus ipse inde deducere cona-
tus erat. Dogmatica dejure praedae primum ejus rei specimen sunt.
Methodus, quam ibi sequitur auctor, et argumentandi ratio summa
laude digna est. E regulis nonnullis et legibus, quas tamquam axio-
mata praemittit, multo acumine et jndicio universum jus belli et
praedae colligit et explicata leges, sententias, consuetudines secundo
loco adhibet, ut earum ope confirmet, quae ex ipsa natura defluant.

Merito Fruinius animadvertit, opus illud conscriptum esse ab ado-
lescente annorum viginti et duo. Summam recenset eorum, quibus
opus fuit ut eiusmodi librum conficere posset, scriptores, quos le-
gisse eum necesse erat, Latini sermonis elegantiam, argumentandi
artificium, inprimis vero judicii maturitatem, cuius vix alterum ’
exemplum in eius aetatis adolescente conspicitur. Profecto Grotius,

 

